O Istraživačkom centru mladih:
Istraživački centar mladih je znanstvena, istraživačka i edukacijska neprofitna nevladina udruga čiji je cilj poticanje mladih u bavljenju istraživačkim radom u fizici, biologiji, kemiji, računalnoj znanosti i inženjerstvu.
Neformalno postojimo od 2004. godine, a formalno od 2010. godine. Dodijeljen nam je prostor na Fakultetu elektrotehnike i računarstva u Zagrebu te tamo svakodnevno djelujemo i okupljamo zainteresirane za rad i istraživanje.
ICM okuplja širok spektar studenata i srednjoškolaca, od mladih entuzijasta zainteresiranih znanost do uspješnih natjecatelja koji postižu dobre rezultate na hrvatskim i međunarodnim natjecanjima. Pripreme i radionice drže nekad natjecatelji, a danas studenti prirodoslovnih i tehničkih fakulteta.
e-mail: iynt@icm.hr
 
Misija ICM-a:
Razvoj pozitivnog stava prema znanosti, tehnologiji i računalnim znanostima među mladima kroz grupne projekte, radionice, interaktivna predavanja te dijeljenje iskustva
Poticanje i potpora sadašnjim i budućim studentima pri odabiru karijere u znanosti, istraživačkoj djelatnosti, inženjerstvu i računalnim znanostima
Pružanje prostora, opreme i potpore bilo kome tko se želi baviti istraživačkim radom te pri izradi aparature i materijala potrebnih za provedbu pojedinog eksperimenta, istraživanja i radionice
Organizacija radionica i projekata za srednjoškolce te studente
Sudjelovanje i mentorstva na smotrama i natjecanjima, ljetnim školama u kojima se vrednuju projekti i radovi iz područja prirodnih i tehničkih znanosti
Organizacija priprema predstavnika Hrvatske na Međunarodnom turniru mladih prirodoslovaca i na  Međunarodnom turniru mladih fizičara