Često postavljana pitanja:
Za sve dodatne informacije možete nas kontaktirati putem naše e-mail adrese iynt@icm.hr
Zašto se uključiti u IYNT?
IYNT je odlična prilika da se upoznaš sa znanošću i eksperimentalnim radom, stekneš nova znanja i vještine te upoznaš ljude koji dijele slične interese.
Kako se moj rad ocjenjuje ?
Svaki zaprimljeni rad ocjenjuje više recenzenata (minimalno dvoje, a najčešće troje) na temelju obrasca koji prilažemo odgovoru.
file_downloadObrazac za recenzente
Kako izgledaju pripreme ekipe za međunarodni turnir?
Svaki učenik će biti zadužen za nove probleme koje treba riješiti u zadanom periodu, no probleme više neće morati rješavati samostalno, već se za pomoć može obratiti i organizatorima te ostalim članovima ekipe. Svi članovi ekipe mogu slobodno koristiti prostor i opremu Istraživačkog centra mladih za svoje eksperimentalne postave i mjerenja. Prostor se nalazi na Fakultetu elektrotehnike i računarstva u Zagrebu i dostupan je svakodnevno ( i vikendom). Članovi Istraživačkog centra mladih također će se potruditi pomoći vam prilikom osmišljanja aparature i razvoja teorije.
Članovi ekipe će biti poticani da zajedno surađuju na rješavanju problema. Tijekom priprema će članovi ekipe prezentirati rješenja novih problema (obično u ožujku i svibnju) i dobiti savjet za poboljšanje svojih rješenja. Također će imati priliku uvježbati prezentiranje, oponenciju i osvrt na probleme.
Kako bi dobili priliku sudjelovati na Međunarodnom turninu, učenici koji su izabrani u ekipu trebaju riješiti nove probleme koji su im dodijeljeni u zadanom roku.
Koliko dobro trebam znati engleski?
Nitko na Međunarodnom turniru neće provjeravati vaše znanje engleskog jezika, ali se očekuje da ste sposobni prezentirati svoj problem te voditi diskusiju s oponentom.
Većinu stručnih pojmova vezanih uz probleme o kojima ćete raspravljati steći ćete kroz rješavanje problema i izradu prezentacije. No, očekuje se da poznajete osnove jezika dovoljno da možete razgovarati s drugima.
Tko sve može pomoći pri rješavanju problema?
Ne postoji ograničenje na to koga se smije tražiti za pomoć, no ipak rad bi trebao biti prvenstveno rad učenika. Puno je korisnije učeniku, a kasnije i cijeloj ekipi, ako učenik sam napravi mjerenja i napiše rad.
Potiče se da roditelji pomognu učeniku savjetom pri osmišljavanju aparature i radu na problemu. Mentori su također dobrodošli da pomognu pri izradi aparature, posudbi instrumenata za mjerenje ili osiguravanju prostora u školi gdje bi se eksperiment mogao provoditi.
Ako imate bilo kakvih tehničkih poteškoća vezanih uz organizaciju samog turnira, slobodno nam se javite na
iynt@icm.hr.
Kako se roditelji mogu uključiti i upoznati s natjecanjem i organizatorima?
Potičemo roditelje da kao publika dođu i poslušaju prezentacije na Državnom turniru, te se upoznati se organizatorima, žirijem i Istraživačkim centrom mladih. Također nas možete kontaktirati u vezi svih dodatnih pitanja koje imate.
Za putovanje učenika na Međunarodni turnir biti će potrebno pismeno dopuštenje roditelja ovjereno kod javnog bilježnika.
Može li se na Državnom turniru sudjelovati timski ili učenici sudjeluju isključivo pojedinačno ?
Na Državnom turniru mladih prirodoslovaca učenici mogu sudjelovati isključivo pojedinačno. Svaki učenik koji želi sudjelovati mora predati vlastiti jedinstveni seminarski rad.
Za Međunarodni turnir pogledati dio s pripremama za Međunarodni turnir.
Može li učenik imati više mentora?
Više mentora može pomagati učeniku prilikom izrade rada, ali u pravilu bi jedan trebao biti napisan kao glavni mentor u prijavnici te će on dobiti pisanu pohvalnicu. Ako je mentorima bitno dobiti potvrdu o mentorstvu možete napisati sva imena u prijavnici ili nam poslati u mailu nakon što učenik pošalje rad.
Isto tako, jedan mentor može biti mentor većem broj učenika koji se pojedinačno prijavljuju na Državni turnir.
Potiče se da učenik traži pomoć i savjete sa više strana, učitelji, roditelji, internet, knjige itd.
Gdje i kako poslati rad ?
Radovi se šalju na iynt@icm.hr (ako dobijete mail s informacijom o popunjenom mailboxu na istrazivacki.centar.mladih(at)gmail.com ). Ako šaljete radove koji sadrže popratne materijale poput video snimke, audio zapise i sl. te su preveliki za slanje mailom, možete koristiti neku od javnih usluga koje vam moraju nuditi da materijal nije dostupan svakome s poveznicom već samo osobama s definiranom mail adresom. Preporučujemo jumbomail (https://jumbo.iskon.hr/jumbo-upload), Dropbox ili Google Drive. Ako ćete imati nedoumica kako poslati rad, javite nam se te ako će biti problema prilikom slanja bez paničarenja, naći ćemo neko rješenje. 🙂
Što ako sam rođen/a prije dobne granice?
U tom slučaju bi Vas moglo zanimati sestrinsko natjecanje Turnir mladih fizičara, otvoreno za sve srednjoškolce.